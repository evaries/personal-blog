---
path: movie
date: 2021-08-09T17:14:43.890Z
title: Тиждень 32. Movie making
description: Перші кроки в індустрію відео продакшина
---
Ми живемо в дивовижний час технологічного прогресу. Для наших батьків політ в космос був проривом людства, ми ж задаємось питанням, коли уже там колонія на Марсі. І космос — це далеко не лідер прогресу. Ще недавно ми з тобою набирали номер телефону, вставляли пальця в дірку і прокручували колесо з цифрами, а зараз кожен з нас має супер комп'ютер в кишені. А пройшло всього лиш якихось 20 років. Індустрія технологій крокує семимильними кроками. Чи не кожного місяця виходять якісь новинки на ринку смартфонів. Ще більше камер, більше мегапікселей. Часом ти вже не можеш розрізнити знято це на професійну камеру чи на смартфон. YuoTube був створений у 2005 році. Зараз в нього тенденція підсовувати в рекомендації 10-річні відео й от по них можна порівняти прорив індустрію за ці десятиліття. І він величезний. Навіть середнього рівня блогер на ютуб знімає краще, ніж кінематограф пару десятиліть назад. І зараз зі свічкою в руках не знайдеш людину, яка часом не "залипає на ютубчику". Контенту там уже настільки багато і він настільки різноманітний, що кожен може знайти собі щось до смаку.

Я також там інколи зависаю. І це воістину безмежне джерело інформації. Часто дивлюсь там якісь навчальні відео: професійні, історичні, пізнавальні, той же наукпоп. Розважальні відео для мене діляться на декілька категорій: якщо показують цікавий мені контент (тобто, мене цікавить сам предмет розповіді), коли у відео класна подача (класний сюжет, продумана операторська робота, крутий монтаж і музика) і коли в кадрі крута харизма (ті блогери, яких ти дивишся незалежно від того, що вони знімають). Інколи всі ці три пункти перетинаються в одному відео і це просто бомба. І в цьому різноманітті окреме місце для мене займають коротенькі, на пару хвилин, відоси під музику, в яких без слів показаний той чи інший сюжет. Для мене це окремий вид мистецтва. Мистецтва кінематографа і творчого пориву оператора і всієї команди. Такі роботи часто роблять мотиваційними, в них закладений деякий посил, який ти без проблем можеш схопити за переглядом цих стрічок. Такі відео мене захоплюють. Такі відео я хочу знімати.

Ну хочеш, так роби! Так я завжди казав всім, а тепер от і собі. Познімав тут тиждень різних відосів і здобув певний досвід. Про нього трошки й поговоримо. І найважливіший для мене висновок — знімати досить непросто. Я б навіть сказав, важко. Це, звичайно ж, не мішки носити, але схоже до того. І створення відео — це не тільки зйомка. Воно починається задовго до натискання червоної кнопки та закінчується тільки на монтажному столі експортом фінального результату. Ще до початку треба все обдумати: що знімати, де знімати, реквізити, кадри, проходи, ракурси і ще тисячу штук. Ну це для серйозного продакшину, для такого як у мене вистачить хоча б просто сценарію. Потім сама зйомка. Для мене це була найскладніша частина завдання. Перш за все через те, що в кадрі я триматись особливо не вмію. Скажемо так, "актьорочка" кульгає. А якщо треба зняти пару моментів у місцях, де можуть це побачити люди, мене це просто вганяло в ніяковіння чи навіть сором. Але нічого, я з цим працюю. Друга банальна річ, з якою я зіштовхнувся, це те, що відзнятий матеріал займає дуже багато місця на телефоні і мені одного разу доводилось видаляти уже прослухані подкасти, щоб записати кадр. Далі монтаж. Монтаж це — окремий великий кусень роботи. Навіть якщо тобі не треба заморочуватись над красивими переходами, зліпити всі відзняті відео до купи і правильно порізати забирає дуже багато часу. А ще на монтажі ти інколи розумієш, що ось тут би класно виглядав от такий кадр, а його нема, бо ти не зняв. І ще я засвоїв головне правило. Мужика у відео відіграє ключову роль. Особливо в тих, де вона не фонова. І правило тут таке: ще перед зйомкою ти маєш розуміти, під яку музику ти будеш монтувати. Краще навіть знати уже трек на перед. І першим, що ти робиш на монтажі, це закидаєш туди трек. І вже під нього все нарізаєш. Щоб по довжині відео було якраз на трек, щоб переходи у відео відповідали переходам пісні й так далі.

Знімати круті відео непросто. І я зрозумів чому. Ввесь цей процес складається з багатьох деталей: сценарій, операторська робота, монтаж, звук і так далі. І всі ці деталі — це окремі професії, в яких є свої тонкощі та правила, яким треба вчитись не один тиждень. І не дивно, що відео в мене виходять поки дещо кустарні. Але як і в тисячі справ і професій все приходить з часом. В цьому ремеслі треба дуже багато знати, але ще більше треба практикуватись. Просто брати в руки камеру (в моєму випадку телефон) і спочатку знімати відео по референсам, а потім уже в голові почне будуватись і своє геніальне бачення. Як я вже говорив у минулому розділі: терпіння і практика завжди доведуть тебе до бажаного результату. Ну а відос, над яким я працював цей тиждень, ти можеш глянути тут [](https://www.youtube.com/watch?v=ZN7YbqIry88)

<https://www.youtube.com/watch?v=ZN7YbqIry88>

Memento mori — фраза, яка нагадувала людям античності і середньовіччя про очевидний фінал земного життя. Пам'ятай про смерть, так її можна перекласти. Часи відтоді змінились і скелет в чорній мантії з косою не підстерігає нас зараз за кожним кутком, тому ми часто забуваємо, що наше життя обмежене. Я постараюсь тиждень прожити з цією думкою і добряче її посмакувати.