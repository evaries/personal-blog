---
path: drawing
date: 2021-08-02T17:14:43.890Z
title: Тиждень 31. Малювання
description: Тиждень практикував медитацію під назвою малювання
---
Часто чую від людей, що вони не вміють малювати. І взагалі не мають жодного творчого таланту. Подекуди гніваються на богів, що не наділили нічим унікальним і заздрять (кажуть, білою заздрістю) тим, хто якийсь талант все ж має. Моє відношення до таланту не однозначне. Все ж сперечатись з тим, що дехто може робити унікальні речі, які інші просто не в змозі повторити, досить тупо, але ліпити слово талановитий будь-кому, хто показує хороші результати вважаю не вірно. Унікальні люди насправді існують і вони просто неймовірні у своїй справі. Але таких одиниці. Про них знають всі у своїх кругах. Я ніколи не вважав себе талановитим, по меншій мірі, в тих справах, якими займався, але мені часто вдавалось досягати не поганих результатів. І справа тут не в природних даних. Я згоден з прислів'ям, що успіх — це 10% таланту і 90% роботи. І тут не так важлива пропорція, як сама суть. Людина з природним талантом може попросту розбазарювати його і не розвивати й одного дня, той, хто наполегливо працює і вдосконалює себе дожене по рівню унікального і талановитого.

До чого це я? Не треба мати таланту, щоб чимось займатись, особливо, якщо це творчість. Просто роби, те що тобі подобається. Спочатку це може здаватись бездарно і жахливо, але з часом можна навчитись робити красоту в будь-чому, починаючи з абсолютного нуля. Не дарма ж кажуть, для досягнення майстерності в будь-якому ремеслі треба витратити на неї 10 000 годин. Просто задумайся над цією цифрою. 10 тисяч годин. А ти посидів годинку, в тебе не вийшло і ти забив на все зі словами: "Та нє, це не моє".

Терпіння і практика роблять чудеса. Тож якщо ти дивишся на щось зі словами: "Блін, як же класно, і я хотів(-ла) би так". Повір, ти можеш так. Просто бери і роби. Для цього треба лише терпіння і практика і все буде. Минулий тиждень я приділяв більше часу малюванню. І я не вдавався в питання, моє це чи ні. Просто брав олівець в руку і малював, що в голову приходило. І малювання для мене свого роду медитацію. Оскільки ми не здатні робити декілька задач одночасно, то з олівцем в руці й клаптиком паперу перед собою ти сфокусований тільки на малюванні та не думаєш більш ні про що. Все, як в медитації. Та що тут говорити, заціни просто декілька скетчів, які я накидав за цей тиждень.

![](../assets/fullsizerender.jpg)

![](../assets/snapseed-3.jpg)

![](../assets/snapseed-5.jpg)

![](../assets/snapseed-4.jpg)

В наступному тижні хочу спробувати себе ще в одній творчій ролі. І це — операторське мистецтво. І не даремно його називають мистецтвом. Чудово зняті відео просто заворожують. Для мене це одна з тих штук, на які я дивлюсь і кажу собі: "Блін, я теж так хочу." Тому, власне, цим і займусь.