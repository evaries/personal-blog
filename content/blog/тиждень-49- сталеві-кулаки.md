---
path: wrist
date: 2021-12-06T18:14:43.890Z
title: Тиждень 49. Сталеві кулаки
description: Ти можеш розвивати неймовірну силу удару, але якщо твій кулак не
  зможе її перенести — в цьому нема ніякого сенсу
---
В тижні про скакалку я звертав увагу на механіку удару. Там мова йшла про заряд енергії, який починається від ніг, докручується через корпус і плечі та передається диспетчеру у вигляді руки. І вже цей диспетчер доносить всю цю енергію до цілі. Ти можеш чудово прокачати техніку, правильно вкладати силу і бити жорстко, але це все може бути безкорисним, якщо твій кулак не зможе витримати це навантаження. В такому випадку ти можеш сам же себе і травмувати. Справа тут у твоїх зап'ястях.

Коли я ще зовсім нічого не вмів і тренував удари вдома просто по повітрю, я відмічав, що руки ходять не чітко, розбовтано і нема ще м'язової пам'яті на такі рухи. Коли я прийшов в зал на тренування і вирішив побоксувати вже не в повітря, а на снарядах, віднайшов і іншу проблему. Як тільки я намагався ударити по мішку сильно і при цьому вставляв свій кулак не так, як потрібно при цьому (а звідки я тоді знав, як треба було?), то одразу ж відчував неприємний різкий біль в зап'ясті. І виникає він через дві причини: я не правильно доносив свої костяшки до цілі, ну і слабкі зап'ястя, власне. При ударі об мішок м'язи і сухожилля не витримували навантаження і кулак ніби підвертається після приземлення в мішок. Це було не приємно. Мало того, це досить травматично, оскільки потягнути зв'язки в такій ситуації простіше простого. З технікою удару треба працювати довше і з тренером, а от прокачкою можна зайнятися й самому. Тому це і була моя задача на минулий тиждень.

Якихось спеціальних вправ мені придумувати не доводилось, я просто брав їх з наших тренувань. Найпопулярнішим і найпростішим було віджимання на кулаках. Воно забезпечує образу декілька складових: безпосередньо укріплює зв'язки в області зап'ястя, а також робить менш чутливою ударну поверхню самого кулака. І вправа ця може здатись досить тривіальною, якщо ти робиш її на свіжі руки. Але якщо тобі її кажуть зробити після якоїсь підкачки, боротьби або бодай після якоїсь іншої роботи руками, ти образу відчуваєш в чому прикол. Якщо недостатньо напружити кулак — твої руки просто провалюються або зрадницьки трусяться. Власне, відбувається все те ж, що і на мішку. Тому ця вправа підходила для моєї задачі як найкраще. Далі можна використовувати модифікацію. Так звані "перекладки". Коли ти стоїш в упорі на кулаках, потім змінюєш одночасно обома руками постановку і стаєш на зовнішню частину зап'ястя (таким чином, щоб долоні з упора дивились на тебе) і далі переходиш на упор на пальці. І якщо з кулаками і пальцями все нормально виходило, то перехід на зовнішню поверхню долоні — треш. Та що там перехід, раніше я просто стояти так не міг, тупо не витримували зап'ястя. Тепер от можу, значить є прогрес. Цю вправу можна модифікувати, як в легшу сторону, так і в складнішу. В легшу — робити це з колін або ж робити перекладку рук по черзі ліва/права без ривків. Складніше — додати віджимання у всіх цих позиціях. Ну і ще одна, досить цікава та максимально приближена до бойової, вправа. Той же самий упор лежачи на кулаках. Але тепер це буде ніби імітація ударів однією рукою по татамі. Тобто, ти стоїш в упорі на одному кулаці і задача твоя на ньому трохи відштовхнутись і вткнути інший, на кшталт прямого удару, в татамі. Зі сторони це виглядає ніби ти вибиваєш ввесь дух з килима, але при цьому, тримаючи планку. Задача не дуже проста і ти запросто можеш сам уткнутись носом в той же татамі. Але дуже весело, а таке діло я люблю.

Як ти міг помітити, останні тижні я тільки те й роблю, що пишу про свої тренування. Так і є. Вони викликають в мене велику цікавість і азарт. І це окей, як на мене. Такі речі витягують нас із рутини і дають ковток свіжого повітря, неначе хтось прочинив вікно на деякий час, щоб провітрити твій звичайний душний день. Такі заняття треба кожному, і я не говорю про єдиноборства, це вже тобі самому вибирати. Я кажу про хобі в цілому, куди ти можеш поринути з головою, забути про все і насолодитись процесом, щоб це не було. Такі заняття дають емоції, якими ти заряджаєшся на день-два і відчуваєш, що живеш. Такими емоціями для мене є зараз заняття по ММА. Тому про них я і пишу. І вже в наступному тижні я більше розкажу про спаринги. Багато хто вважають це найцікавішою частиною тренування. Як воно для мене — розкажу через тиждень.